---
aid: 2887
cid: 15
authorID: 1
addTime: 2020-02-07T07:00:00.000Z
title: RIP
tags:
    - RIP
comments:
    -
        authorID: 2149
        addTime: 2020-02-07T07:00:00.000Z
        content: 是2月6号哦
    -
        authorID: 1863
        addTime: 2020-02-07T07:15:00.000Z
        content: >-
            ### [](#%E6%9D%8E%E6%96%87%E4%BA%AE%E5%88%97%E4%BC%A0)【李文亮列传】


            #### [](#%E5%8E%9F%E5%88%9B-%E8%81%82%E4%BD%9C%E5%B9%B3)原创 聂作平


            李公文亮，武汉医者。国朝三六载，生辽东锦州。及长，入武大习医。业成，悬壶武昌。


            己亥岁尾，鄂省疠作。其疾也，病毒入体，或温热，或咳嗽。状若昔年非典。公告同窗，警之。


            然斯时天下州府，罕不以稳平自雄。故事，荒灾祸病，大而化之，齐民不得与闻。长吏觍颜：吾城无疾。言疾者必谣。


            缇骑讯公，警之告之，训之诫之。言之未尽，付之案牍。期期以为天下问题，解决提问之人遂平焉。


            然计数历朝，纸未能包火，人无力藏疾。越旬日，疫大作，病者众，方知公有扁鹊之明，咸谓之吹哨人也。


            公习眼科，疫初，为患者诊目，竟染疾。不逾月，殁。享年三十又四。呜呼，公既殁也，哀哀父母，衣食何方？娇娇妻儿，托寄谁人？每念及此，悲不自禁。


            噫，吾尝闻为众人抱薪者，不可使其冻毙于途。然则苍天悠悠，歼我良人，天亦病哉？天亦毒哉？向使武昌府少得明白之士，哀生众而怜之，闻公言而警之，宁有天下汹汹而武昌倒悬耶？诚如是，公将不死，无辜亦将不死。


            然国朝之弊，首在吏治。陟罚臧否，仰给上峰。上峰属稳，则下走者粉饰以迎。火炽刀凌，犹胁肩巧笑：平安哉，盛世哉。乃知楚宫腰肢，宁是戏说；秦中鹿马，另具师承。


            呜呼，公之死，非一人之死，抑非一室一户之死，实一国一邦之死也。吾恐矫饰敷衍之域，嗣后耿直如公者兔狐生悲，三缄其口。若是，吾人祸不远矣。


            （转微信公众号，原文或已被删）
    -
        authorID: 3025
        addTime: 2020-02-07T07:45:00.000Z
        content: '@[fight](/member/fight) #2 作者已经被带去派出所训诫了，折腾了好几个小时'
date: 2020-02-07T07:45:00.000Z
category: Geek
---

[https://etherscan.io/address/0x6e46d3ab7335fffb0d14927e0b418cc08fe60505#code](https://etherscan.io/address/0x6e46d3ab7335fffb0d14927e0b418cc08fe60505#code)
